# Brugeraftale
Denne brugeraftale indgås mellem dig, som privatperson, og Scanpay ApS (CVR.
[DK35413308](https://datacvr.virk.dk/data/visenhed?enhedstype=virksomhed&id=35413308&soeg=35413308)). Begge parter kan opsige aftalen uden varsel, hvorved alle dine personlige oplysninger bliver slettet.

### Brugerkonto
En brugerkonto er en personlig konto, som du kan bruge til at oprette og administrere erhvervskonti med. Din brugerkonto er personlig, dvs. at den er bundet til dig, som privatperson, og kun må benyttes af dig. Du har det fulde ansvar for, hvad din konto bliver brugt til, og du har pligt til at sikre, at andre ikke kan tilgå din konto. Hvis du får mistanke om, at andre har haft adgang til din konto, skal du straks ændre din adgangskode og kontakte Scanpay. Du har pligt til at sikre, at de oplysninger, som er tilknyttet din konto, er korrekte og opdaterede.

### Personlige oplysninger
Aftalen giver Scanpay lov til at opbevare dine almindelige og ikke-følsomme personoplysninger, dvs. navn, e-mail og telefonnummer. Dine personoplysninger bliver udelukkende brugt til at identificere dig som kunde, og til at beskytte din brugerkonto og tilknyttede erhvervskonti. Dine personoplysninger behandles fortroligt og videregives ikke til tredjemand. Du har altid ret til indsigt i hvilke oplysninger, vi har registreret om dig, og indsigt i hvordan dine oplysninger behandles og opbevares. Vi har pligt til at informere dig om din mulighed for at klage til [Datatilsynet](https://www.datatilsynet.dk/databeskyttelse/klage-til-datatilsynet).

### Sikkerhed
Alle data, herunder dine personoplysninger, opbevares inden for den Europæiske Union, i datacentre tilhørende Amazon Web Services, Inc. Alle data opbevares krypteret, med 256-bit AES-GCM og [SSS](https://en.wikipedia.org/wiki/Shamir%27s_Secret_Sharing), i en sikker database på Gentoo Linux servere. Din adgangskode er sikret med hashfunktionen [Scrypt](https://github.com/Tarsnap/scrypt). Ved brud på persondatasikkerheden vil vi informere dig herom senest 24 timer efter, at bruddet er opdaget.
